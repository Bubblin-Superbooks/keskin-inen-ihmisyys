<div class="leaf flex"><div class="inner justify"><p class="no-indent  ">ihmiset päättäväisesti tekevät sitä, mikä on oikein, niin he vähitellen johtuvat siihenkin, että tekevät sen mielellään. Sillä silloin vasta ovat he oikeassa siveellisessä mielentilassa, jos he sen tekevät mielellään; niin kauvan kun eivät he tee sitä mielellään, ovat he turmeltuneessa tilassa: ei ole ruumiillisesti terve se mies, joka aina muistelee pulloa kaapissa, vaikka hän kestääkin janon urhokkaasti, mutta se on mies, joka miehukkaasti juopi aamulla vettä ja illalla viiniä, kutakin oikealla ajallansa ja oikeassa määrässä. Tosi kasvatuksen koko tarkoitus on saattaa ihmisiä siihen, etteivät he ainoastaan tee oikeita tekoja, vaan nauttivatkin niistä, — etteivät he vain ole ahkeria, vaan että ahkeruutta rakastavatkin, — etteivät ole vain oppineita, vaan rakastavatkin tietoa, — etteivät vain ole puhtaita, vaan rakastavatkin puhtautta — etteivät vain ole hurskaita, vaan isoovatkin ja janoovat vanhurskautta.</p><p class=" stretch-last-line ">Suurin asia, minkä ihmissielu tässä maailmassa</p></div> </div>